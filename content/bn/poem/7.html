---
date: 2018-12-22
featured_image: ""
title: "মোহনার সন্ধানে"
---

ভালোবাসার সৃষ্টি হলো, ঠিক নদীর যেমন হয় </br>
উষ্ণতার ছোঁয়ায় কঠিন হিমবাহ যেমন </br>
বিগলিত জাহ্নবীর সৃষ্টি করে; সেভাবেই মনে হয়; </br>
প্রান্তিক সভ্যতার আড়ালে জন্ম নেয় ভালোবাসা।</br>
সময়ের ঢাল বেয়ে নেমে আসা দুরন্ত বেপরোয়া গতি </br>
জোগাড় করে অমিত শক্তি, ছুটে চলার তীব্র নেশা।</br>
জীবনের গতি স্তব্ধ করে দেওয়া কঠিন পাথরের </br>
বুক চিরে বয়ে চলে প্রাণের স্পন্দন। </br>
</br>
ক্ষিপ্রতার সাথে বয়ে আনা স্মৃতি বোঝাই হয় </br>
জীবনের দুইধারে; স্বচ্ছতায় পাঁক লাগে।</br>
পরিচিত পথের ধারে, গড়ে ওঠে নাগরিক </br>
সভ্যতার ভিড়। যার সাথে ছুটে চলা পাহাড়ী </br>
সংকটে, তীক্ষ্ণ বাঁকের মুখে তাকেই ক্ষণিকে হারায়।</br>
বিচ্ছেদ বেদনায়, সম্পর্কের মাঝে অভিমানের </br>
পলি জমে।</br>
</br>
যান্ত্রিক কোলাহলে আচ্ছন্ন, শহরের বুকে </br>
থেমে চলা শুরু। ফেলে রেখে যাওয়া ক্লান্ত </br>
বালির চরে, মাথা তোলে কাশফুল। </br>
তবুও এগোতে হয়, পবিত্র মিলনের পথে</br>
যদি তার দেখা পাই, মোহনার কাছে।</br>
তখনও স্বপ্ন জাগে, মেঘ হয়ে মিলনের </br>
একসাথে ঝরে পড়া কোনো পাহাড়ের কোলে।</br>
</br>
<hr>