---
date: 2018-12-27
featured_image: ""
title: "প্রতিদান"
---

এবার তোমার পালা 'ভালোবাসা',</br>
ভেবে দেখো প্রতিদান পারবে কি দিতে?</br>
দীর্ঘ প্রতীক্ষার অবসানে, নিভৃতে</br>
জীর্ণ ক্ষয়ে যাওয়া রক্তাক্ত এই শরীরে</br>
পারবে কি প্রেম টুকু কেড়ে নিতে?</br>
</br>
কথা ছিল কোনো বসন্তের আয়োজনে,</br>
ভালোবাসা রঙ মেখে শহরের বুকে,</br>
যেখানে ক্লান্ত রোদ ছুঁয়ে দিলে মেঘের</br>
শরীর, আলতো প্রেম ঝরে পড়ে</br>
দেখা হবে আমাদের।</br>
</br>
হাজার বসন্তের শেষে, আজ মৃত রোদ ঢলে পড়ে</br>
আহত মেঘের দল তবু প্রতিবাদ করে;</br>
ভুলে যায় কথা দেওয়া নেওয়া হয়েছিল।</br>
কবে লাল রঙ ধরেছিল ফুলে;</br>
প্রাক্তন প্রেম; তাই বৃথা আশ্বাসে মরে।</br>
</br>
যাকে প্রেম করেছে আশ্রয় উদার বিশ্বাসে</br>
আজ অন্তিমে প্রার্থনা তারি কাছে</br>
হয়তো মিথ্যে আশ্রয়, তবু এই শেষবার</br>
মনে হয় শত আঘাতের মাঝে</br>
ভালোবাসা আজও, বেঁচে আছে।</br>
</br>
তাই এবার তোমার পালা 'ভালোবাসা',</br>
ভেবে দেখো প্রতিদান পারবে কী দিতে?</br>
</br>
<hr>